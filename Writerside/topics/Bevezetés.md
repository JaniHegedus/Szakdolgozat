# Bevezetés

## A dolgozat témájának bemutatása
A dolgozat a webfejlesztés egyik innovatív megközelítését tárgyalja, az AI-asszisztált frontend készítést, amely lehetőséget nyújt akár kezdő fejlesztők számára is, hogy gyorsan és hatékonyan generáljanak frontend kódot. Ez a megközelítés különösen hasznos lehet projektek kezdeti szakaszában, backend tesztelésnél, illetve komplex frontend rendszerek építésénél.

## A kutatás jelentőségének és céljainak ismertetése
A projekt célja, hogy egy olyan eszközt kínáljon, amely képes egyszerű frontend generálására, gyorsítva ezzel a fejlesztési és tesztelési folyamatokat. Az AI által támogatott kódgenerálás, a GitHub integráció, a live preview és a hosting lehetőségek mellett a rendszer olyan fejlett funkciókat is kínál, mint az élő kódírás javítás nyelvfelismeréssel, választható programozási nyelvek támogatása, több oldalas generálási funkció, és képek alapján generált oldalak.

## A dolgozat szerkezetének rövid összefoglalása
A dolgozat a következő fő témaköröket fogja tárgyalni:

- **Elméleti alapok**: A projekt alapját képező elméleti fogalmak és technológiák bemutatása.
- **Technológiai áttekintés**: Az eszköz fejlesztése során használt technológiák és nyelvek áttekintése.
- **A projekt tervezése**: Az AI-asszisztált frontend generátor tervezési folyamatának bemutatása.
- **Implementáció**: A rendszer megvalósításának részletezése, beleértve a kihívásokat és a megoldásokat.
- **Tesztelés és értékelés**: A rendszer tesztelésének módszerei és az elért eredmények értékelése.

A dolgozat célja, hogy bemutassa, miként nyújthat az AI-asszisztált fejlesztési eszközök új lehetőségeket a webfejlesztés terén, növelve a hatékonyságot és megkönnyítve a fejlesztők munkáját.
