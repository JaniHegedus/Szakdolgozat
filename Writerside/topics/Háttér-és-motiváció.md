# Háttér és motiváció

## A projekt hátterének és az ahhoz vezető problémák ismertetése

A webfejlesztési eszközök terén tapasztalt hiányosságok és korlátok hívták életre ezt a projektet. A meglévő weboldalkészítő platformok, mint például a Webnode, bár felhasználóbarát felületeket kínálnak, kevésbé összpontosítanak a kód manipulálásának rugalmasságára és a fejlesztőknek nyújtott szabadságra. Ezek a szolgáltatások általában zárt rendszerek, amelyek nem teszik lehetővé a felhasználók számára, hogy közvetlenül módosítsák a generált kódot, vagy csak korlátozott mértékben teszik ezt lehetővé, modulok és előre meghatározott sablonok használatával.

## Szükséglet elemzés, célközönség meghatározása

A projekt célja egy olyan eszköz létrehozása, amely meghaladja ezeket a korlátokat, lehetővé téve a felhasználók számára, hogy saját elképzeléseik alapján generáljanak weboldalakat. Különös figyelmet fordítunk arra, hogy a felhasználók szabadon választhassák meg a használni kívánt programozási nyelveket, és közvetlenül módosíthassák a generált kódot. Ez a megközelítés nemcsak a tapasztalt fejlesztőknek nyújt több szabadságot a testreszabásban, hanem a kezdőknek is lehetőséget ad arra, hogy mélyebben elmerüljenek a webfejlesztés világában.

Az opensource jellegű megközelítés további rugalmasságot biztosít, lehetővé téve a felhasználók számára, hogy saját igényeikre szabják a generálási folyamatot, legyen szó új programozási nyelvek támogatásáról vagy specifikus backend megoldások integrálásáról. A képből történő weboldal generálás funkció pedig egyedülálló lehetőséget kínál a felhasználók számára, hogy vizuális terveiket közvetlenül weboldallá alakíthassák.

A projekt szükséglet elemzése során saját tapasztalataim is kulcsfontosságúak voltak. Mint kezdő fejlesztő, gyakran szembesültem azzal a kihívással, hogy nehezen találtam olyan eszközöket, amelyek megfeleltek volna az elképzeléseimnek és szükségleteimnek. Ez a projekt ennek a hiányérzetnek a pótlására törekszik, egy olyan eszközt kínálva, amely támogatja a kreatív kibontakozást és a fejlesztési folyamat minden szakaszát.
